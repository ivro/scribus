<?xml version="1.0" encoding="utf8"?>
<lorem>

<name>fi</name>
<author>http://www.dlc.fi/~frank/ite.htm</author>
<url>http://www.dlc.fi/~frank/huumori/trans/</url>

<p>Vaimo ja mies ajattelivat pitää illallisjuhlat kaikille Rooman silmäätekeville Italiassa. Vaimo jännitti kovasti ja halusi kaiken sujuvan täydellisesti. Viime minuuteilla hän tajusi, ettei hänellä ollut illallisille yhtään etanoita, jolloin hän käski miestään juoksemaan alas rannalle ja keräämään koriin joitain etanoita.</p>

<p>Hyvin vastahakoisesti mies suostui. Hän otti korin, käveli ovelle, portaita alas ja rannalle. Kun hän keräsi etanoita, hän huomasi kauniin naisen kuljeskelevan lähellä vesirajaa hieman alempana rannalla. Hän ajatteli itsekseen: ”Eikö olisikin mukavaa, jos hän tulisi lähemmäksi juttelemaan.”</p>

<p>Mies meni takaisin keräämään etanoita. Äkkiä hän huomasi, että kaunis nainen seisoi hänen vieressään. He alkoivat jutella keskenään ja nainen kutsui miehen kotiinsa. He menivät asuntoon ja yksi asia johti toiseen, hän nääntyi totaalisesti ja nukahti.</p>

<p>Seuraavana aamuna kello seitsemän hän heräsi ja huudahti: ”Voi ei! Vaimon illallisjuhlat!” Hän nappasi korinsa ja juoksi ulos ja rannalla koko matkan asuntoonsa. Juostessaan portaita ylös asuntoon, hän pudotti etanakorin. Kaikki etanat olivat levällään portaikossa. Juuri silloin ovi avautui ja erittäin vihainen vaimo seisoi ovensuussa ihmetellen, missä hän oli ollut koko yön. Mies katsoi portaikolla olevia etanoita ja sitten katsoi vaimoonsa ja takaisin etanoihin: ”Hei kaverit vauhtia, ollaan melkein perillä!”</p>

<p>Jussi oli pyytänyt kaveriaan Villeä auttamaan töitten jälkeen verhoilussa, joten Ville meni suoraan Jussin luokse. Kun he tulivat ovelle, Jussi antoi vaimolleen ison halauksen ja kertoi hänelle, kuinka kaunis hän oli ja kuinka paljon hän oli kaivannut tätä töissä. Kun oli illallisen aika, hän kohteliaasti kiitti vaimoaan ruuasta, suuteli häntä ja kertoi kuinka paljon rakasti häntä.</p>

<p>Kerran kun miehet työskentelivät verhoilun kimpussa, Ville sanoi kuinka hän oli yllättynyt, että Jussi huolehti niin paljon vaimostaan. Jussi sanoi aloittaneensa kuusi kuukautta aikaisemmin ja tämä oli herättänyt heidän avioliittonsa uudelleen henkiin. Asiat eivät voisi olla paremmin, hän sanoi.</p>

<p>Ville ajatteli kokeilla. Kun hän saapui kotiin, hän antoi vaimolleen ison halauksen, suuteli häntä ja kertoi kuinka paljon hän rakasti tätä. Vaimo purskahti itkuun.</p>

<p>Ville kysyi vaimoltaan, miksi tämä itki. Vaimo sanoi: ”Tämä on ollut elämäni kamalin päivä. Ensin pikku Kalle kaatui pyörällään ja nyrjäytti nilkkansa. Sitten pyykkikone meni rikki ja kellarissa oli vedenpaisumus ja nyt sinä tulet kotiin humalassa!”</p>

</lorem>